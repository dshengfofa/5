<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,《大悲咒》修持的具体步骤' />
<link href='../css/3.css' rel='stylesheet' type='text/css'></head><body><hr><center><div class='zw'>《大悲咒》修持的具体步骤</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p><span style="font-size: 14px">　　第一步：先选择一间干净整洁的房间，在房间的南方悬挂本师释迦牟尼佛的画像，在房间的坐东西向悬挂千手千眼观世音菩萨形象（观世音菩萨其他显像次之也可）悬挂五色幡，鲜花、燃灯、斋食、供养。准备一条用蓝色、红色、紫色、白色、橙色合成的五色线。</span></p>
<p><span style="font-size: 14px">　　第二步：必须斋戒（忌房事）沐浴、穿新衣（或者现有中最好的衣服作为道衣）之后方可入此道场，出道场时必须脱下该衣服，回来后再穿上。</span></p>
<p><span style="font-size: 14px">　　第三步：洒净。在房间用净水咒21遍洒向周边。</span></p>
<p><span style="font-size: 14px">　　第四步：供养。在观世音菩萨像前。先敷具倚立。当念一切三宝。及法界众生。与我身心无二无别。诸佛已悟众生尚迷。我为众生翻迷障故。礼事三宝。作是念已口当唱言。</span></p>
<p><span style="font-size: 14px">　　一切恭谨。一心顶礼。十方常住三宝(一礼已。烧香散华。首者唱)是诸众等各各胡跪严持香华如法供养。愿此香华云遍满十方界。一一诸佛土无量香庄严。具足菩萨道成就如来香(至此想云。我此香华遍十方。以为微妙光明台。诸天音乐天宝香。诸天肴膳天宝衣。不可思议妙法尘。一一尘出一切尘。一一尘出一切法。旋转无阂互庄严。遍至十方三宝前。十方法界三宝前。悉有我身修供养。一一皆悉遍法界。彼彼无杂无障阂。尽未来际作佛事。普熏法界诸众生。蒙熏皆发菩提心。同入无生证佛智。想已云)供养已一切恭谨。</span></p>
<p><span style="font-size: 14px">　　第五步：请三宝诸天(行者运心。普供养已。胡跪烧香。当念三宝。虽离障清净。而已同体慈悲。护念群品。若能三业致请。必不来而来。拔苦与乐。肰须至诚逐位殷勤三请。必有感降唱云)。</span></p>
<p><span style="font-size: 14px">　　一心奉请。南无本师释迦牟尼世尊<br />
　　一心奉请。南无西方极乐世界阿弥陀世尊<br />
　　一心奉请。南无过去无量亿劫千光王静住世尊<br />
　　一心奉请。南无过去九十九亿殑伽沙诸佛世尊<br />
　　一心奉请。南无过去无量劫正法明世尊<br />
　　一心奉请。南无十方一切诸佛世尊<br />
　　一心奉请。南无贤劫千佛。三世一切诸佛世尊<br />
　　一心奉请。南无广大圆满无阂大悲心大陀罗尼神妙章句(想云。法性如空不可见。常住法宝难思议。我今三业如法请。唯愿显现受供养。次位亦尔)<br />
　　一心奉请。南无观音所说诸陀罗尼。及十方三世一切尊法<br />
　　一心奉请。南无千手千眼大慈大悲观世音自在菩萨摩诃萨(运想如佛。但改云观世音菩萨亦如是。下去菩萨声闻随位改之)<br />
　　一心奉请。南无大势至菩萨摩诃萨<br />
　　一心奉请。南无总持王菩萨摩诃萨<br />
　　一心奉请。南无日光菩萨。月光菩萨摩诃萨<br />
　　一心奉请。南无宝王菩萨。药王菩萨。药上菩萨摩诃萨<br />
　　一心奉请。南无华严菩萨。大庄严菩萨。宝藏菩萨摩诃萨<br />
　　一心奉请。南无德藏菩萨。金刚藏菩萨。虚空藏菩萨摩诃萨<br />
　　一心奉请。南无弥勒菩萨。普贤菩萨。文殊师利菩萨摩诃萨<br />
　　一心奉请。南无十方三世一切菩萨摩诃萨<br />
　　一心奉请。南无摩诃迦叶。无量无数大声闻僧<br />
　　一心奉请。善吒梵摩瞿婆伽天子。护世四王。天龙八部童目天女。虚空神。江海神。泉源神。河沼神。药草树林神。舍宅神。水神火神。风神土神。山神地神。宫殿神等。及守护持咒。一切天龙鬼神各及眷属。</span></p>
<p><span style="font-size: 14px">　　唯愿释迦本师。弥陀慈父。千光王静住如来。十方三世一切诸佛。不移本际平等慈熏。来降道场证我行法。</span></p>
<p><span style="font-size: 14px">　　广大圆满无阂大悲心。总持秘要显现道场。受我供养。</span></p>
<p><span style="font-size: 14px">　　千手千眼观世音菩萨摩诃萨。乘本愿力来到我前。神咒加持顿消三障。大势至菩萨总持王等诸大菩萨。摩诃迦叶诸大声闻。同运慈悲俱时来降。</span></p>
<p><span style="font-size: 14px">　　梵释四王诸天八部。随我请来。坚守道场拥护持咒。却诸魔障示现吉祥。令我所修不违本愿。</span></p>
<p><span style="font-size: 14px">　　六赞叹伸诚(本经无赞叹偈。欲取他经。恐与咒体及表报相小有参差。故辄依经略述赞之)</span></p>
<p><span style="font-size: 14px">　　南无过去正法明如来。现前观世音菩萨。成妙功德具大慈悲。于一身心现千手眼。照见法界护持众生。令发广大道心。教持圆满神咒。永离恶道得生佛前。<br />
无间重愆缠身恶疾。莫能救济悉使消除。三昧辨才现生求愿。皆令果遂决定无疑。能使速获三乘。早登佛地。威神之力叹莫能穷。故我一心归命顶礼。</span></p>
<p><span style="font-size: 14px">　　伸述诚恳。随其智力如实说之。然所求之事。不可增长生死。所运之心。必须利益群品。唯在专谨方有感通。慎勿容易。</span></p>
<p><span style="font-size: 14px">　　七作礼(行者应念三宝。体是无缘慈悲。常欲拔济一切众生。但为无机不能起。应我既再三奉请。纵非目击冥应不虚。故须作已降之想烧众名香。五体投地。礼上所请三宝。唯诸天鬼神不须致礼。若至大悲心咒及观世音菩萨。各须三礼。此之人法是道场主故唱云)</span></p>
<p><span style="font-size: 14px">　　一心顶礼本师释迦牟尼世尊(如前请中三宝诸位。皆须五体投地勤重致礼。礼佛想云。能礼所礼性空寂。感应道交难思议。我此道场如帝珠。释迦如来影现中。我身影现释迦前。头面接足归命礼。至礼阿弥陀云。即云阿弥陀佛影现中云云。礼法想云。真空法性如虚空常住法宝难思议。我身影现法宝前一心如法归命礼。礼僧准上礼佛。但改为菩萨等。唯礼观音云。为求灭障接足礼。此是忏悔主故)。<br />
　　八发愿持咒<br />
　　南无大悲观世音　　愿我速知一切法<br />
　　南无大悲观世音　　愿我早得智慧眼<br />
　　南无大悲观世音　　愿我速度一切众<br />
　　南无大悲观世音　　愿我早得善方便<br />
　　南无大悲观世音　　愿我速乘般若船<br />
　　南无大悲观世音　　愿我早得越苦海<br />
　　南无大悲观世音　　愿我速得戒定道<br />
　　南无大悲观世音　　愿我早登涅槃山<br />
　　南无大悲观世音　　愿我速会无为舍<br />
　　南无大悲观世音　　愿我早同法性身　<br />
　　我若向刀山　　刀山自摧折　我若向火汤　　火汤自消灭<br />
　　我若向地狱　　地狱自枯竭　我若向饿鬼　　饿鬼自饱满<br />
　　我若向修罗　　恶心自调伏　我若向畜生　　自得大智慧　</span></p>
<p><span style="font-size: 14px">　　经云发是愿已。至心称念我之名字。亦应专念我本师。阿弥陀如来。然后即当诵此陀罗尼(行者想身对此佛菩萨前称念尊名唯在哀切。如遭焚溺求于救济。若时促略称七遍。若时稍宽多称无妨)南无观世音菩萨　南无阿弥陀佛(称念讫云)<br />
　　观世音菩萨白佛言世尊。若诸众生。诵持大悲神咒。堕三恶道者。我誓不成正觉。诵持大悲神咒。若不生诸佛国者。我誓不成正觉。诵持大悲神咒。若不得无量三昧辨才者。我誓不成正觉。诵持大悲神咒。于现在生中。一切所求若不果遂者。不得为大悲心陀罗尼也。</span></p>
<p><span style="font-size: 14px">　　乃至说是语。已于众会前合掌正。住于诸众生起大悲。心开颜含笑即说如是广大圆。满无阂大悲心。大陀罗尼神妙章句陀罗尼曰。</span></p>
<p><span style="font-size: 14px">　　南无喝啰怛那哆啰夜[口*耶](一)南无阿[口*梨][口*耶](二)婆卢羯帝烁钵啰[口*耶](三)菩提萨哆婆[口*耶](四)摩诃萨哆婆[口*耶](五)摩诃迦卢尼迦[口*耶](六)唵(七)萨皤啰罚曳(八)数怛那怛写(九)南无悉吉利埵伊蒙阿利[口*耶](十)婆卢吉帝室佛啰楞驮婆(十一)南无那啰谨墀(十二)醯唎摩诃皤哆沙咩(十三羊鸣音)萨婆阿他豆输朋(十四)阿逝孕(十五)萨婆萨哆那摩婆伽(十六)摩罚特豆(十七)怛侄他(十八)唵阿婆卢醯(十九)卢迦帝(二十)迦罗帝(二十一)夷醯唎(二十二)摩诃菩提萨埵(二十三)萨婆萨婆(二十四)摩罗摩罗(二十五)摩醯摩醯唎驮孕(二十六)俱卢俱卢羯懞(二十七)度卢度卢罚阇[口*耶]帝(二十八)摩诃罚阇耶帝(二十九)陀罗陀罗(三十)地利尼(三十一)室佛啰耶(三十二)遮罗遮罗(三十三)摩摩罚摩罗(三十四)穆帝囇(三十五)伊醯伊醯(三十六)室那室那(三十七)阿罗嘇佛罗舍利(三十八)罚沙罚嘇(三十九)佛啰舍耶(四十)呼嚧呼嚧摩啰(四十一)呼嚧呼嚧醯利(四十二)娑罗娑罗(四十三)悉利悉利(四十四)苏嚧苏嚧(四十五)菩提夜菩提夜(四十六)菩驮夜菩驮夜(四十七)弥帝利夜(四十八)那罗谨墀(四十九)地唎瑟尼那(五十)波夜摩那(五十一)娑婆诃(五十二)悉陀夜(五十三)娑婆诃(五十四)摩诃悉陀夜(五十五)娑婆诃(五十六)悉陀喻艺(五十七)室皤罗耶(五十八)娑婆诃(五十九)那罗谨墀(六十)娑婆诃(六十一)摩罗那罗(六十二)娑婆诃(六十三)悉罗僧阿穆佉耶(六十四)娑婆诃(六十五)娑婆摩诃悉陀夜(六十六)娑婆诃(六十七)者吉罗阿悉陀夜(六十八)娑婆诃(六十九)波陀摩羯悉哆夜(七十)娑婆诃(七十一)那罗谨墀皤伽罗[口*耶](七十二)娑婆诃(七十三)摩婆利胜羯罗夜(七十四)娑婆诃(七十五)南无喝啰怛那哆啰夜[口*耶](七十六)南无阿唎[口*耶](七十七)婆嚧吉帝(七十八)烁皤啰夜(七十九)娑婆诃(八十)悉殿都(八十一)漫哆罗(八十二)跋陀耶(八十三)莎婆诃(八十四)</span></p>
<p><span style="font-size: 14px">　　注：念诵21遍。</span></p>
<p><span style="font-size: 14px">　　观世音菩萨说此咒已。大地六变震动。天雨宝华缤纷而下。十方诸佛悉皆欢喜。天魔外道恐怖毛竖。一切众会皆获果证。或得须陀洹果。或得斯陀含果。或得阿那含果。或得阿罗汉果者。或得一地二地三四五地乃至十地者。无量众生发菩提心。</span></p>
<p><span style="font-size: 14px">　　第九步：忏悔 行者诵咒毕。当念一切缘障皆由宿因。过去今生与诸有情。何恶不造罪累既积。世世相逢为冤为亲为障为恼。若不忏悔。无由解脱道法不成。故须披陈哀求三宝为我灭除。经云。为一切众生。忏悔先业之罪。亦自忏谢无量劫。种种恶业。法华三昧云。业性虽空果报不失。颠倒因缘起诸重罪。流泪悲泣口宣忏悔。</span></p>
<p><span style="font-size: 14px">　　(应心念言。我及众生无始。常为三业六根重罪所障。不见诸佛不知出要。但顺生死不知妙理。我今虽知由与众生同。为一切重罪所障。今对观音十方佛前。普为众生归命忏悔。唯愿加护令障消灭。念已唱云)。</span></p>
<p><span style="font-size: 14px">　　普为四恩三有。法界众生。悉愿断除三障。归命忏悔(唱已。五体投地心复念言。我与众生无始来今。由爱见故内计我人外加恶友。不随喜他一毫之善。唯遍三业广造众罪。事虽不广恶心遍布。昼夜相续无有间断。覆讳过失不欲人知。不畏恶道无惭无愧。拨无因果。故于今日深信因果。生重惭愧生大怖畏。发露忏悔断相续心。发菩提心断恶修善。勤策三业翻昔重过随喜凡圣一毫之善。念十方佛有大福慧。能救拔我及诸众生。从二死海置三德岸。从无始来不知诸法。本性空寂广造众恶。今知空寂为求菩提。为众生故广修诸善。遍断众恶唯愿观音。慈悲摄受想讫唱云)</span></p>
<p><span style="font-size: 14px">　　至心忏悔。比丘(某甲)等。与法界一切众生。现前一心本具千法。皆有神力及以智明上等佛心。下同舍识无始闇动。障此静明触事昏迷。举心缚着。平等法中起自他想。爱见为本身口为缘。于诸有中无罪不造。十恶五逆谤法谤人。破戒破斋毁塔坏寺。偷僧祇物污净梵行。侵损常住饮食财物。千佛出世不通忏悔。如是等罪无量无边。舍兹形命合堕三涂。备婴万苦复于现世众恼交煎。或恶疾萦缠他缘逼迫。障于道法不得熏修今遇。</span></p>
<p><span style="font-size: 14px">　　大悲圆满神咒。速能灭除如是罪障。故于今日至心诵持。归向。</span></p>
<p><span style="font-size: 14px">　　观世音菩萨及十方大师。发菩提心修真言行。与诸众生发露众罪。求乞忏悔毕竟消除唯愿。</span></p>
<p><span style="font-size: 14px">　　大悲观世音菩萨摩诃萨。千手护持千眼照见。令我等内外障缘寂灭。自他行愿圆成。开本见知制诸魔外。三业精进修净土因。至舍此身更无他趣。决定得生阿弥陀佛极乐世界。亲承供养大悲观音。具诸总持广度群品。皆出苦轮同到智地。忏悔发愿已。归命礼三宝(起礼一拜)。</span></p>
<p><span style="font-size: 14px">　　次当如法旋绕。或三或七(欲旋绕时。先须正立想此道场如法界。十方三宝畟塞虚空。以次回身旋绕法座。十方三宝心性寂灭。影现十方心想如梦。梵声如响勿令心散。口唱云)</span></p>
<p><span style="font-size: 14px">　　南无十方佛　南无十方法　南无十方僧　南无本师释迦牟尼佛　南无阿弥陀佛　南无千光王静住佛　南无广大圆满无阂大悲心大陀罗尼　南无千手千眼观世音菩萨　南无大势至菩萨　南无总持王菩萨(或三称或七称。旋绕已还至像前。三自归)</span></p>
<p><span style="font-size: 14px">　　自归依佛。当愿众生。体解大道。发无上心。<br />
　　自归依法。当愿众生。深入经藏。智慧如海。<br />
　　自归依僧。当愿众生。统理大众。一切无阂。和南圣众。</span></p>
<p><span style="font-size: 14px">　　第十步：修持结束。顶礼后推出。</span></p>
<p><span style="font-size: 14px">　　注意事项：该修持方法必须连续坚持21天，每天21遍。每天修持完毕之后用五色线打一个结，完毕之后将该线系挂在脖子上。其间忌食葱、蒜、韭菜、洋葱等五辛之物，不准吃肉、不准饮酒、不准有性行为，必须注意身口意的清静。</span></p>
<p><span style="font-size: 14px">　　世间杂志社光亮居士整理 </span></p>

              </li>
            </ul>				                
						</center></div><hr><script charset='utf-8' src='../js/hui.js'></script></body></html> 